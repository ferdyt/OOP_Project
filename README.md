# OOP_Project

Детальний опис задач
1. Розроблення функціональних вимог до програмного
забезпечення
* проаналізувати функціонал 2-3 аналогічних програмних систем;
* побудувати Mind Map1) для заданої предметної області;
* виділити ролі користувачів (наприклад, адміністратор,
зареєстрований користувач, гість), описати майбутню
функціональність програми2) для кожного типу користувача;
* спроєктувати інтерфейс користувача (екрані форми) майбутнього
desktop-/web-/mobile-застосунку;
* розробити функціональні тести: дії користувача і відповідна реакція
застосунка.
Примітки:
1) Mind Map (карта думок, асоціативна карта) – це графічний спосіб представлення
інформації, який допомагає структурувати ідеї, знаходити зв’язки між ними та
ефективно організовувати думки. Рекомендується скористатися онлайнсервісами для їх побудови, наприклад, XMind, MindMeister, Miro або будь-яким
іншим сервісом.
2) Обов’язково має бути передбачена можливість збереження/завантаження
колекцій даних з файлів у форматі *.json.

2. Побудова моделі предметної області у вигляді діаграми класів
З використанням IDE (наприклад, Visual Studio 2022) або будь-якого
спеціалізованого онлайн-сервісу (наприклад, Lucidchart, Draw.io, PlantUML)
побудувати модель предметної області у вигляді діаграми класів3)
із
обов’язковим застосуванням принципів SOLID:
* виділити класи (в тому числі і абстрактні), а також встановити зв’язки
між класами і конкретизувати їх тип (продемонструйте використання
спадкування, наприклад, від абстрактного класу);
* продумати власні інтерфейси, можливо застосувати стандартні
інтерфейси .NET, а також встановити зв’язки між класами і
інтерфейсами;
* детально спроєктувати класи4):
  * виділити їх суттєві характеристики і поведінку (застосувати
принцип абстракції);
  * інкапсулювати характеристики та встановити за потреби
обмеження на їх значення;
  * інкапсулювати за потреби також і поведінку класу;
  * передбачити застосування статичних характеристик і методів, а
можливо навіть і статичних класів;
  * застосувати принцип поліморфізму через віртуальні методи;
  * передбачити використання делегатів і подій.
Примітки:
3) Класи предметної області мають бути повністю відокремлені від інтерфейсу
користувача!
4) Назви полів, властивостей та методів мають відображати їх сутність.
3. Програмна реалізація класів предметної області і їх тестування
* закодувати каркаси всіх класів
5) предметної області: для
властивостей і методів використовувати заглушки.
* розробити unit-тести для всіх класів предметної області: всі unit-тести
мають бути зі статусом «failed».
* замінити заглушки у класах предметної області конкретними
реалізаціями методів, властивостей тощо.
* запустити unit-тести, досягти успішного проходження всіх unit-тестів.
Примітки:
5) Кожний інтерфейс/клас мають бути оформлені в окремих файлах!
4. Проєктування і програмна реалізація класів інтерфейсу
користувача
* спроєктувати класи для реалізації обраного типу інтерфейсу
користувача (desktop/web/mobile);
* програмно реалізувати всі класи інтерфейсу користувача.
5. Функціональне тестування програмного забезпечення
Провести функціональне тестування застосунку, використовуючи
функціональні тести, розроблені у п. 1.
6. Оформлення пояснювальної записки і захист курсового проєкту
* оформити пояснювальну записку до курсового проєкту згідно з
наданим шаблоном (див. структуру пояснювальної записки) і
правилами6)
.
* підготувати доклад з презентацією для публічного захисту курсового
проєкту (тривалість доповіді 2-3 хвилини);
* підготувати відеоролик з демонстрацією роботи розробленого
застосунку (тривалість відеоролику 2-3 хвилини). 
